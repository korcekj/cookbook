---
title: Kubánska torta
description: Jej lahodná chuť a farebný vzhľad vás prenesú priamo na palmovú pláž.
poster: /images/kubanska-torta/poster.webp
categories:
  - dezerty
servings:
  unit: pieces
  count: 12
preparation: 60
cooking: 25
date: 2023-09-12
---

# { title }

{ description }

## Korpus

### Ingrediencie

- **4 ks** / Vajce
- **120 g** / Kryštálový cukor
- **2 PL** / Mlieko
- **120 g** / Polohrubá múka
- **20 g** / Kakao
- **2 ČL** / Prášok do pečiva

### Postup

1. Vajcia chvíľu vyšľaháme s cukrom, pridáme mlieko a vyšlaháme do bohatej hustej peny.
2. K múke pridáme kakao a prášok do pečiva, premiešame a po lyžiciach pridávame do cesta, zároveň šlaháme.
3. Tortovú formu vymažeme maslom a položíme papier na pečenie.
4. Papier na pečenie znovu vymažeme maslom a vysypeme múkou.
5. Cesto nalejeme do formy a pečieme v rúre vyhriatej na 160°C asi 20 minút.
6. Necháme vychladnúť a odstránime papier na pečenie.

## Šľahačka

### Ingrediencie

- **500 ml** / Smotana na šľahanie - 33%
- **50 g** / Kryštálový cukor
- **1 ks** / Vanilínový cukor
- **50 g** / Kakao
- Džem (najlepšie ríbezľový)

### Postup

1. Smotanu, kryštálový a vanilínový cukor rozmiešame a privedieme do varu.
2. Povaríme 1 minútu a odstavíme.
3. Pridáme kakao a necháme odstáť v chladničke 24 hodín.

## Torta

### Ingrediencie

- **5 ks** / Banán
- Džem (najlepšie ríbezľový)

### Postup

1. Upečený a vychladnutý korpus rozkrojíme na 3 časti.
2. Korpus potrieme džemom, naukladáme naň banány nakrájané na kolieska.
3. Vychladnutú šlahačku šlaháme aspoň 3 minúty a potrieme ňou banány.
4. Predchádzajúce dva kroky opakujeme ešte raz.
5. Zvyšnou šlahačkou potrieme vrch posledného korpusu a boky torty.
6. Tortu odložíme do chladničky stuhnúť.

## Poleva

### Ingrediencie

- **100 g** / Čokoláda na varenie
- **50 g** / Cera
- **1 ČL** / Olej

### Postup

1. Čokoládu na varenie rozpustíme spolu s cerou a olejom.
2. Polevu necháme trochu vychladnúť, aby sa nám nezačala topiť šľahačka.
3. Polevou polejeme vrch torty a ozdobíme podľa vlastnej fantázie.
4. Na záver ju necháme v chladničke schladiť ešte pár hodín.
